<!-- 
title: 疫情期间
from: 诗歌教学
create: 2019-04-28
tags: 诗歌,唐诗
-->

#### 钱塘湖春行

```
【唐】 白居易

孤山寺北贾亭西，水面初平云脚低。

几处早莺争暖树，谁家新燕啄春泥。

乱花渐欲迷人眼，浅草才能没马蹄。

最爱湖东行不足，绿杨阴里白沙堤。
```

#### 书湖阴先生壁

```
【宋】王安石

茅檐长扫净无苔，花木成畦手自栽。

一水护田将绿绕，两山排闼送青来。
```

#### 晓出净慈寺送林子方

```
【宋】杨万里

毕竟西湖六月中，风光不与四时同。

接天莲叶无穷碧，映日荷花别样红。
```

#### 游园不值

```
【宋】叶绍翁

应怜屐齿印苍苔，小扣柴扉久不开。

春色满园关不住，一枝红杏出墙来。
```


#### 回乡偶书

```
【唐】贺知章

少小离家老大回，乡音无改鬓毛衰。

儿童相见不相识，笑问客从何处来。
```

#### 江畔独步寻花

```
【唐】杜甫

黄四娘家花满蹊，千朵万朵压枝低。

留连戏蝶时时舞，自在娇莺恰恰啼。
```

#### 长歌行

```
【汉】汉乐府

青青园中葵，朝露待日晞。

阳春布德泽，万物生光辉。

常恐秋节至，焜黄华叶衰。

百川东到海，何时复西归?

少壮不努力，老大徒伤悲。
```

#### 泊船瓜洲

```
【宋】王安石

京口瓜洲一水间，钟山只隔数重山。

春风又绿江南岸，明月何时照我还?
```

#### 春日

```
【宋】朱熹

胜日寻芳泗水滨，无边光景一时新。

等闲识得东风面，万紫千红总是春。
```

#### 己亥杂诗

```
【清】龚自珍

九州生气恃风雷，万马齐喑究可哀。

我劝天公重抖擞，不拘一格降人才。
```

#### 大海睡了

```
【现代】刘饶民

风儿不闹了，
浪儿不笑了，
深夜里
大海睡觉了。
她抱着明月，
她背着星星，
那轻轻的潮声啊，
是她熟睡的鼾声。
```

