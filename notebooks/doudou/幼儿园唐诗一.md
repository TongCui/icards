<!-- 
title: 幼儿园唐诗一
from: 诗歌
create: 2019-04-30
tags: 诗歌
-->

#### 鹅

```
【唐】骆宾王

鹅，鹅，鹅，曲项向天歌。

白毛浮绿水，红掌拨清波。
```

#### 马诗（一）

```
【唐】李贺

大漠沙如雪，燕山月似钩。

何当金络脑，快走踏清秋。
```

#### 马诗（二）

```
【唐】李贺

此马非凡马，房星本是星。

向前敲瘦骨，犹自带铜声。
```

#### 静夜思

```
【唐】李白

床前明月光，疑是地上霜。

举头望明月，低头思故乡。
```

#### 古朗月行

```
【唐】李白

小时不识月，呼作白玉盘。

又疑瑶台镜，飞在青云端。
```

#### 悯农（一）

```
【唐】李绅

春种一粒粟，秋收万颗子。

四海无闲田，农夫犹饿死。
```

#### 悯农（二）

```
【唐】李绅

锄禾日当午，汗滴禾下土。

谁知盘中餐，粒粒皆辛苦？
```

#### 草

```
【唐】白居易

离离原上草，一岁一枯荣。

野火烧不尽，春风吹又生。
```

#### 山中

```
【唐】王勃

长江悲已滞，万里念将归。

况属高风晚，山山黄叶飞。
```

#### 独坐敬亭山

```
【唐】李白

众鸟高飞尽，孤云独去闲。

相看两不厌，只有敬亭山。
```

#### 春晓

```
【唐】孟浩然

春眠不觉晓，处处闻啼鸟。

夜来风雨声，花落知多少。
```

#### 鸟鸣涧

```
【唐】王维

人闲桂花落，夜静春山空。

月出惊山鸟，时鸣春涧中。
```

#### 登鹳雀楼

```
【唐】王之涣

白日依山尽，黄河入海流。

欲穷千里目，更上一层楼。
```

#### 池上

```
【唐】白居易

小娃撑小艇，偷采白莲回。

不解藏踪迹，浮萍一道开。
```

#### 乐游原

```
【唐】李商隐

向晚意不适，驱车登古原。

夕阳无限好，只是近黄昏。
```

#### 江雪

```
【唐】柳宗元

千山鸟飞绝，万径人踪灭。

孤舟蓑笠翁，独钓寒江雪。
```

#### 相思

```
【唐】王维

红豆生南国，春来发几枝？

愿君多采撷，此物最相思。
```

#### 牧竖

```
【唐】崔道融

牧竖持蓑笠，逢人气傲然。

卧牛吹短笛，耕却傍溪田。
```

#### 题西施石

```
【唐】王轩

岭上千峰秀，江边细草春。

今逢浣纱石，不见浣纱人。
```


#### 宿建德江

```
【唐】孟浩然

移舟泊烟渚，日暮客愁新。

野旷天低树，江清月近人。
```






















